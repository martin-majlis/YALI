Toronto je s 2,5 milióny obyvatel nejlidnatější město Kanady a zároveň hlavní město provincie Ontario. Je situováno v jižním Ontariu, na severozápadním břehu jezera Ontario. Přilehlá sídelní aglomerace, jíž Toronto formuje mj. společně s městy Mississauga, Brampton, Vaughan, Pickerin a Markham, čítá přes 6,3 miliónu obyvatel. Toronto leží též v srdci Velké oblasti okolo Toronta (GTA) (GTA) a je součástí ontarijské aglomerace, známé jako Zlatá podkova, která je domovem pro 8,1 miliónů obyvatel, tzn. přibližně 25 % veškerého kanadského obyvatelstva.